══════════════════════════════════════════════════════════════
                   ตอนที่ 05
               สายตาที่เปลี่ยนไป
══════════════════════════════════════════════════════════════

-

หลังจากกิจกรรมวิ่งลุยโคลน ทุกคนได้พักอาบน้ำ เปลี่ยนเสื้อผ้า ก่อนจะมารวมตัวกันอีกครั้งสำหรับกิจกรรมปิดค่าย

ใบบุญนั่งอยู่กับกลุ่มเพื่อนใหม่ที่รู้จักกันระหว่างค่าย

"บุญ เมื่อกี้กล้ามาก ลุยก่อนเลย" เบนซ์พูด

"ก็... แค่โคลนนี่นา" ใบบุญยิ้ม

"พี่ภูมิเดินมาส่งผ้าด้วยนะ โห ไม่เคยเห็นพี่เค้าใจดีกับใครขนาดนี้"

ใบบุญเงยหน้า "จริงเหรอ?"

"จริงสิ พี่ภูมินี่ขึ้นชื่อเรื่องดุ ไม่ค่อยพูดกับใคร เอาจริงเอาจังมาก พี่ปีสี่วิศวะเครื่องกลนะ หัวกะทิเลย"

ใบบุญหันไปมองภูมิที่กำลังคุยกับสตาฟคนอื่นอยู่ไกลๆ เขายังคงใบหน้าเรียบเฉย ไม่ยิ้มไม่หัวเราะ

แต่เมื่อกี้เขายิ้มให้เธอ

เธอแน่ใจว่าเห็นมุมปากเขาเผยอขึ้น



ฝั่งภูมิ

"เฮ้ย ไอ้ภูมิ สารภาพมาเลย มึงชอบน้องดาวป่ะ?" ก้องแซว

"บ้า ไม่ได้ชอบ แค่ประทับใจ"

"ประทับใจก็คือชอบไง"

"ไม่ใช่" ภูมิตอบเร็ว "แค่... เขาไม่เหมือนที่คิด"

ก้องยักคิ้ว "ไม่เหมือนยังไง?"

"กูคิดว่าเด็กดาวมหา'ลัยจะเรื่องมาก จะบ่น จะไม่ยอมเลอะ แต่เขาลุยก่อนใครเลย"

"โอ้โห... ไอ้ภูมิตาเป็นหัวใจแล้วนะ"

"เปล่า!" ภูมิโต้แต่หน้าแดงเล็กน้อย

ก้องหัวเราะ รู้จักเพื่อนดี ไอ้นี่เริ่มแล้วแหละ

---